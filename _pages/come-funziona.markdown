---
layout: single
title:  "Come funziona Socialini"
permalink: /come-funziona/
---
Come si diceva sopra, lo scopo fondamentale di SOCIALINI è fornire allə ragazzə **spazi e sistemi che consentano loro di allenarsi in libertà**, dei veri e propri SOCIALINI privati, coadiuvati da uno o più *facilitatorə*, in maniera da sviluppare anticorpi che aiutino ad affrontare l'Internet in modo costruttivo, senza farsi fagocitare da **Doom Scrolling** e dalla **tossicità** insita in molti dei meccanismi Social attuali.

**Come?**

Il progetto è in fase *alpha*, e per sua natura in continua evoluzione. Abbiamo comunque individuato un primo modus operandi, che si avvale di alcuni **attorə**:

- **amministratorə**: colui o coloro che **gestiscono tecnicamente** le *istanze/installazioni* dei vari applicativi, operano in stretto contatto con lə facilitatorə per fornire l'adeguato grado di sicurezza e privacy, aiutandolə negli aspetti più tecnici. Idealmente ha un background tecnico e capacità sistemistiche linux di medio livello. 
- **facilitatorə**: spiegano allə ragazzə il funzionamento dei sistemi scelti, li aiutano a creare gli account, **gestiscono la moderazione dei server**, implementano attività di scoperta e approfondimento (riconoscimento delle Fake News, creazione collettiva delle regole del server, incursione di Troll e gestione dei flame...). Possono essere insegnanti, operatori, genitori, in genere adultə che abbiano una certa dimestichezza con l'uso di applicativi web e voglia di mettersi in gioco
- **server del SOCIALINO**: è il nucleo dell'esperienza. Può avere varie forme tecniche (un VPS, un server della scuola, etc), ma sostanzialmente è la casa digitale dellə ragazzə. Consigliamo di partire con una installazione di **Mastodon**, che assomiglia a X/Twitter, e che consentirà allə ragazzə di **divertirsi**, scambiarsi link, commentarli, inventare scherzi, parlare di quel che si è fatto a scuola, **condividere passioni**, tutto quello che insomma si può fare sui Social, ma in un ambiente controllato e **privato**, un vero e proprio **SOCIALINO**. Insieme, dopo un primo periodo, si potrà valutare di estendere l'esperienza, con, ad esempio installazioni di PeerTube (per chi ama creare contenuti video o podcast). Il ruolo dellə facilitatorə è quello di **coadiuvare lə ragazzə nella loro esplorazione**, non di governarlə, è estremamente importante.
- **lə ragazzə**: sono **protagonistə assolutə**. La palestra è loro; il progetto può essere proposto ad **una classe, un gruppo di un centro ricreativo, un gruppo di amichə**. Si può partire anche con gruppi ristretti, per poi allargare mano a mano. Idealmente, per gli scopi di SOCIALINI, il gruppo **non dovrebbe superare la trentina di persone**.